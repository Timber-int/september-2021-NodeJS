Пікачу — це невеличкий осадкуватий мишоподібний покемон із коротким жовтим хутром, що має довгі вуха, чорні на кінцях. На спині він має дві коричневі смуги і початок хвоста теж коричневий. Хвіст має форму блискавки з прямим кінцем у самців та із серцеподібним у самиць. На щоках у Пікачу червоні кола, які розташовані прямо над електричними мішками, які в свою чергу  — за щоками. У них Пікачу накопичує електроенергію, щоб потім використовувати, наприклад, для збивання блискавками плодів з дерев. При накопиченні великої кількості електрики мішки починають іскрити. Якщо її не буде звільнено, то покемон може захворіти. Якщо ж зібрати декілька Пікачу в одному місці, то вони можуть призвести до порушення подачі електрики або розпочати грозу.

В цілому це веселий і кмітливий покемон, але він може бути недовірливим до свого власника. Принаймні деякі Пікачу мають клаустрофобію, через яку цей покемон не може знаходитись у покеболі, що ускладнює його утримання. Пікачу — це друга форма еволюції з Пічу, що може перетворитись на Райчу за допомогою Грозового каменя еволюції. Зріст покемона приблизно 40 см, а вага десь 5,9 — 6 кг. Мешкають Пікачу в лісах, але намагаються наближатися до людських осель. Володіють вразливістю до атак земляних покемонів.
• Рик — Пікачу гарчить на супротивника;

• Хватка (кусання) — Пікачу кусає супротивника;

• Гризіння — Пікачу гризе супротивника;

• Удар — Пікачу завдає супротивнику потужного удару;

• Хльосткий хвіст — Пікачу б'є ворога хвостом;

• Удар головою (лобовий удар) — Пікачу б'є ворога головою;

• Швидкісна атака (швидка атака) — Пікачу атакує ворога на великій швидкості;

• Швидкість — Пікачу використовує велику швидкість, щоб уникнути атаки супротивника;

• Спритність — Пікачу уникає атак супротивника, увертається від них, може стрибати чи бити у відповідь;

• Подвійна атака — Пікачу використовує на супротивнику подвійний удар, що іноді не дає змоги тому відповісти на атаку;

• Подвійний ляпас — Пікачу дає ворогу два ляпаси підряд;

• Подвійний край — Пікачу б'є ворога із збільшеною вдвічі силою;

• Залізний хвіст — хвіст Пікачу починає світитися і він б'є ворога повною його площею;

• Розлом цеглини — Пікачу розламує будь-який захист супротивника одним ударом;

• Атака тілом — Пікачу б'є ворога усією своєю вагою;

• Звукова хвиля — Пікачу створює звукову хвилю, що дещо шкодить супротивнику звуковими вібраціями;

• Боротьба — Пікачу починає битися із супртивником;

• Боротьба під напругою — Пікачу починає битися із супротивником, при цьому використовуючи електрику;

• Електрошок — Пікачу використовує проти ворога електрошок;

• Електричний розряд (електрика) — Пікачу б'є ворога електричним струмом;

• Удар блискавки (блискавка, атака блискавкою) — Пікачу атакує ворога блискавкою;

• Грім та блискавка (громовий удар) — Пікачу використовує блискавку у 100 000 вольт;

• Удар хвостом-електрошоком — хвіст Пікачу електризується і він б'є ворога одночасно і хвостом, і струмом;

• Супершок — Пікачу використовує потужний електрошок проти супротивника;

• Гроза — Пікачу створює воронкоподібний електричний розряд, що наносить ворогу пошкодження декількома ударами блискавки;

• Електроатака — Пікачу використовує проти ворога не дуже потужний електричний розряд;

• Заземлення — Пікачу встромляє хвіст у землю, що дозволяє йому зносити сильні електроатаки та звільнятись від залишків струму, тобто він виступає лише провідником;

• Хижий погляд — Пікачу робить злий погляд, що знижує здатність ворога до оборони.
